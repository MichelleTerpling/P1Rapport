% Der er flere divisioner på forskellige niveauer. Kun de øverste divisioner har opryknings- og nedrykningskampe, hvilket gør, at der ikke er for stor forskel på niveauet mellem holdene i hver division. \cite{Landsturnering}. Hold, der ligger øverst i den næstøverste division, har mulighed for at kvalificere sig til at spille i den øverste liga, hvis de formår at vinde oprykningskampen. I oprykningskampen skal de spille imod de hold der er nederst i den øverste division. Vinderne af kampene rykker op, og taberne rykker ned.\\



% \subsection*{Cup-systemet}
% Der findes flere forskellige løsninger til turneringsplanlægning ud fra cup-systemet. I dette projekt er der blevet fundet to sådanne løsninger, som vil blive analyseret her. Disse to hedder Cup Fixture Generator (CFG) og Challonge \citep{CupFixtureGenerator}\citep{challonge}.\\
% De genererer begge et kampprogram ud fra en liste af hold, men gør det på lidt forskellige måder. CFG laver et kampprogram der er meget uoverskueligt og kræver at brugeren husker hvem der vinder hver kamp. Challonge genererer et mere intuitivt kampprogram, hvor brugeren nemt kan overskue turneringens forløb.\\
% De har dog den begrænsning, at de ikke kan lave andet end turneringer med cup-system, hvilket ikke er brugbart i forhold til KidzLiga.

% Cup Fixture Generator er en hjemmeside, hvor man får en liste med hvem der spiller i hver kamp. Listen følger cup-systemet, og er delt op i forskellige runder afhængig af hvor mange hold der spiller. Det eneste input der kræves af brugeren er antallet af hold der deltager og holdenes navne. Hjemmesiden har kun den enkelte funktion; at printe en liste ud med turneringsplanen. Måden hvorpå det er opstillet er ikke optimal. Der er ikke mulighed for at lave ændringer eller indtaste hvem vinderen er, og hermed hvem der skal videre i næste runde. I stedet står der under den næste runde, at vinderen af eksempelvis den første og anden kamp skal spille mod hinanden. Man mister på denne måde nemt overblikket, da det bliver nødvendigt at gå tilbage til tidligere kampe, for at se hvem der vandt og derefter vide hvem der skal spille i den næste kamp. Dette program er derfor begrænset da man kun kan producere én type turneringsplan, hvilket ikke er optimalt i forbindelse med KidzLiga, da man ikke ønsker at have fokus på konkurrenceelementet .

% Challonge er en hjemmeside, hvor man kun indtaster holdnavnene. Ligesom Cup Fixture Generator får man som output en turneringsplan baseret på cup-systemet. Denne hjemmeside er dog mere fleksibel, da der er mulighed for at indtaste hvem der har vundet i hver runde. Når dette er registreret, bliver holdnavnet skrevet ind i den næste kamp hvis de har vundet. Dette er med til at skabe overblik over hvilke hold der har vundet, og det er ikke op til brugeren at skulle hold styr på hvem der skal spille i næste runde, da den selv opdaterer planen. Challonge har dog den samme begrænsning som Cup Fixture Generator har. Der er kun mulighed for at lave en plan baseret på cup-systemet \citep{challonge}. 

% Hjemmesiden Tournament Scheduler genererer turneringsplaner baseret på det system hvor alle hold mødes i en kamp mod hinanden gennem turneringen. Når man kommer ind på hjemmesiden bliver man bedt om at indtaste forskellige oplysninger som holdnavne, lokation og om holdene skal spille mod hinanden en eller to gange. Derefter får man en liste over hvilke holde, der spiller mod hinanden i hver runde. Der er mulighed for at redigere listen, hvor man kan ændre holdnavne samt tilføje point og eventuelle noter. Hjemmesiden generer også en rankingside, hvor man kan få et overblik over hvilke hold der eksempelvis har vundet eller tabt flest runder. Der bliver også udregnet hvor mange gange hver hold har spillet på det nuværende tidspunkt i turneringen.\\
% Begge sider har dog visse begrænsninger. Med Tournament Scheduler er der kun mulighed for at lave en turneringsplan, hvor alle hold har spillet mod hinanden. Dette kan være en ulempe, hvis der er mange hold, som skal spille, da det kan tage for lang tid at komme i gennem alle kampene \citep{TournamentScheduler}.
% Der er heller ikke mulighed for at randomize holdene. Så skal man selv skrive navnene ind i en anden rækkefølge

% \subsection*{Teamopolis}
% Teamopolis minder meget om Tournament Scheduler. Teamopolis laver også turneringsplaner baseret på at alle hold spiller mod hinanden gennem turneringen. Man bliver bedt om de samme oplysninger som fra Tournament Scheduler, hvorefter turneringsplanen er givet. Her kan man se hvem der spiller mod hvem i hver runde, og hvorhenne. Derudover er der mulighed for at udvælge en bestemt del af turneringsplanen, som man vil se på. Man kan eksempelvis kigge på et bestemt hold, og se hvilke hold det skal spille mod i hvilke runde.\\
% Der er dog ikke muligheden for at få et overblik over hvilke hold har flest point, og sammenligne sig selv med andre, som det var muligt med Tournament Scheduler. Derudover er det heller ikke muligt at blande holdene, i tilfældet at man ønsker en anden holdopsætning. Brugeren er selv nødt til at ændre på rækkefølgen af holdnavnene. Hjemmesiden giver, ligesom Tournament Scheduler, kun mulighed for at lave turneringsplaner, hvor alle spiller mod hinanden, og har derfor samme ulemper \citep{Teamopolis}.